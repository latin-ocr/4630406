 

12

cum S. Anselmo‚ atque debent consentire, quicunque verum cognoscere

sineere student. Verum enim cum vero pugnare non potest. Quisquis . ’

igitur quae revelatione divina continentur doctrinas veras esse persuasum
habet, eum quas forte his contrarias ratione excogitaverit, falsas esse
necesse est confiteri. Quae cum ita sint, ratio in perscrutando vero non impe-
ditur, sed potius adiuvatur. Nam cum viam ad verum assequendum tenere
studeat, mirum quantum prohibetur, ne aberret, si iam terminum eius
cognitum habet. Hoc modo revelatio divina ei quasi quaedam dux data
est, quo facilius ab errore prohibeatur. Similiter res se habet in rebus
naturae indagandis. ⁸ Ratio ipsa omnino libere inquirere potest, res sen-
sibus obiectae quid sibi velint, quomodo inter se connexae concatenataeque
sint, quibus legibus dirigantur, et quae sunt eiusdem generis. Sin antem
iam res quaedam et leges naturae sunt patefactae, ratio his, quominus

omnino libere progrediatur, impedita videtur, sed revera ad verum conse-

quendum adiuvatur. Ut Hegelius olim ipsa cogitatione plures planetas
quam tunc notos esse non posse sibi persuaserat. Quid cum paulo post
novum planetam detectum esse accepisset, nonne eum in rationis usu sese
coercitum sentire necesse erat& Immo vero se adiutum in vero perspi-
ciendo videbat. Eodem modo revelatio divina rationem propriis viribus
propriaque methodo inquirentem non impedit sed adiuvat ad verum repe-
riendum. Sed forsitan quispiam obiecerit, res legesve in naturae ordine
repertas veras esse certasque rationem sibi posse persuadere, non vero
res, quas vocant supernaturales. Minime est dubium, quin ratio rebus illis
naturae detectis nisi veras esse persuasum habeat, neque impediatur neque
adiuvetur. Neque vero aliter res se habet in rebus revelatis. Rationis
enim est, sitne aliqua res revelata necne, inquirere. Cum S. Augustino
dicente: „Nullus quippe credit aliquid, nisi prius cogitaverit, esse cre-
dendum,“ 1) consentit „alter Augustinus,“ Anselmus, qui rationem et prin-

¹) De praedest. c. 2.

 

